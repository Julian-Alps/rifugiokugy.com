---
id: '11'
templateKey: blog-post
title: Il nuovo sito web del Rifugio Kugy | www.rifugiokugy.com
date: 2020-10-06
description: Un articolo per introdurre il sito web del Rifugio Kugy, la filosofia open source e i nostri progetti.
lang: it
image: /img/Valbruna_e_jof_fuart_01.jpg
bgImage:
  alt: "Valbruna e il jof Fuart"
  image: /img/Valbruna_e_jof_fuart_01.jpg
tags:
  - gatsbyjs
  - netlify
  - github
  - open-source
  - sito-web
---

## Finalmente il nuovo sito www.rifugiokugy.com è online !!

Siamo lieti di annunciarvi che anche il nostro sito è ufficialmente online! Per la sua creazione ci siamo affidati a [gatsbyjs](https://www.gatsbyjs.org/), un framework open source che si basa sul più innovativo React (eccezionale libreria JavaScript per creare interfacce utente). Il sito fa parte di un'organizzazione github open source all'indirizzo: https://github.com/Julian-Alps/rifugiokugy.com e si avvale del servizio di hosting Netlify, con rete CDN. Di questo ed di altri argomenti inerenti ne riparleremo in un altro articolo.

Ma dopo questa parentesi tecnica, veniamo ai contenuti. Abbiamo voluto realizzare un sito web fruibile a tutti e facilmente navigabile. Al suo interno trovate le informazioni necessarie riguardanti il Rifugio Kugy e i servizi offerti. Potete esplorare la sezione [“dormire in rifugio”](www.rifugiokugy.com/it/camere) e scoprire le stanze a disposizione, controllare i prezzi della mezza pensione e del b&b. Lasciatevi ispirare dal nostro menu nella sezione [“a tavola”](www.rifugiokugy.com/it/ristorante), e andate a scoprire quali souvenir gastronomici acquistare nella parte dedicata alla [“Bottega”](www.rifugiokugy.com/it/shop). Sempre per quanto riguarda il cibo, abbiamo deciso di attivare un servizio utile e davvero al passo con i tempi: il servizio a domicilio e il take away.

Una volta saziata la fame, non resta che dedicarsi all'esercizio fisico. Infatti, nella sezione [“attività”](www.rifugiokugy.com/it/attività) abbiamo pensato di offrirvi alcuni spunti per vivere al meglio il vostro soggiorno a Valbruna e dintorni. Molti dei percorsi si possono affrontare sia in estate che in inverno ma per praticità abbiamo suddiviso le attività in base alla loro migliore veste stagionale.

Ora, come ultimo passaggio, non vi resta che controllare la sezione contatti, decidere una data e chiamarci per prenotare la vostra vacanza.
